# CMS Advanced

## WordPress Permalinks

## Introductie

Als bezoeker van een website kijk je wel 'ns naar het adres, de zogenaamde URL (Uniform Resource Locator). Zodat je weet waar je bent op de website. Dat heeft echter weinig zin als dat adres in feite onleesbaar is, zoiets als:

`http://localhost:10004/?p=123`

Een veel betere en vooral beter leesbare URL is, voor dezelfde pagina:

`http://localhost:10004/voorbeeld-bericht/`

Een URL wordt Permalink genoemd in WordPress. Voor elke pagina kun je zelf de Permalink instellen als je dat wilt. Er is daarnaast een aantal instelmogelijkheden die bepalen hoe het er voor de hele site uit ziet. Zoals gezegd is dit vooral handig voor bezoekers die willen weten waar ze zijn zodat ze kunnen terugkeren. Dit kan in de hand gewerkt worden als de navigatie niet duidelijk is (onduidelijke menu-structuur!) maar ook omdat er verschillende termen of benamingen worden gebruikt voor dezelfde onderwerpen.

Dit is allemaal slecht voor de reputatie van je website (je wil uiteindelijk dat mensen elkaar aanmoedigen ook jouw website te bezoeken!) maar ook voor de vindbaarheid van de website omdat ook Google het allemaal ingewikkeld gaat vinden. Reden genoeg dus om ervoor te zorgen dat je Permalinks op orde zijn!

Lees de in de taak opgenomen bijlage van een instructie-website die goed uitlegt hoe je het beste kunt omgaan met permalinks.

Pas alle permalinks in jouw website aan en maak ook 2 of meer heel specifieke - naar jouw inzicht.

Schrijf een kort verslag (half A4-tje) van je activiteiten en leg uit waar en welke permalinks je hebt aangepast of toegepast. Voeg een screenshot van elke pagina en 3 berichten van je website toe waarop te zien is welke permalinks je hebt toegepast.
Lever dit als PDF-bestand in op Teams.

Veel succes!
