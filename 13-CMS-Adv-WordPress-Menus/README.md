**CMS Advanced**

CMS2-OP3/OP4

*Introductie*

Net als een website die met alleen maar code is gemaakt, een navigatie-structuur nodig heeft in de vorm van één of meer menu's, maakt WordPress gebruik van een menustructuur voor het navigeren door de site. In deze taak leer je om een (betere / nieuwe) menustructuur aan te maken.

Je vindt de Menu's-optie onder Weergave > Menu’s. Je kunt je menu vullen met (links naar) pagina’s, berichten, categorieën en zelfs *aangepaste links*. Wanneer je een menu aanmaakt kun je deze vervolgens koppelen aan een “Menu locatie” in WordPress, of deze bijvoorbeeld in een Widget gebruiken - zie taak 13.

In sommige WordPress-thema's kun je gebruik maken van méér dan 1 menu. Je kunt dan bijvoorbeeld een hoofdmenu hebben aan de bovenkant van de website, en een tweede in een sidebar, in de footer of op een andere plek (ook weer, via een Widget). Kijk goed welke je kiest!

Bekijk jouw huidige menustructuur nog eens (of als je er nog geen hebt) en volg de stappen in de handleiding die bij deze taak is toegevoegd.

Maak een eerste en tweede menustructuur - waarbij je eerst nadenkt over wat *handig* is voor een bezoeker. Een tweede menu moet een logische plek en functie hebben.

Schrijf een kort verslag (half A4-tje) van je activiteiten en leg uit hoe je het hebt gedaan en voeg een screenshot van de menu's-pagina met uitgeklapte sub-pagina's.
Beschrijf ook of en hoe je eventueel links of benamingen hebt aangepast.
Lever dit als PDF-bestand in op Teams.

Veel succes!