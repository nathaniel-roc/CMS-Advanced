# CMS Advanced

## WordPress Widgets

## Introductie

Zoals je inmiddels weet kun je erg veel aanpassingen maken aan de layout van een WordPress site, niet alleen door thema's en plug-ins maar ook door Widgets. Dit zijn blokjes gevuld met door jou aan te wijzen informatie. Zo kun je daarbij denken aan een blokje onderaan een pagina voor het oproepen van een inlogscherm. Of een blokje aan de linker- of rechterzijde in een sidebar met een kalender. Er zijn talloze voorbeelden te vinden op wordpress.org maar ook elders op internet.

Deze taak vraagt van je om je lokale WordPress-website uit te breiden met een 4-tal Widgets.
Uiteraard moeten de Widgets wel iets nuttigs toevoegen aan jouw site. Kijk daarom 'ns goed rond op internet naar leuke voorbeelden.

In de bijlage (taak01 > PDF) vind je informatie over het hoe en waarom van Widgets.

Maak een viertal widgets, twee in een sidebar (links of rechts op een door jou uit te kiezen pagina) en twee in de footer.

Schrijf een kort verslag (half A4-tje) van je activiteiten en leg uit hoe je het hebt gedaan en voeg een screenshot van de Widget-pagina met de door jou toegepaste widgets toe plus een screenshot van de pagina's aan de voorkant waarop we de toegepaste widgets kunnen bekijken.

Lever dit als PDF-bestand in op Teams.

Veel succes!
